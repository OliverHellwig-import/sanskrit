## text: Ṛgveda
## text_id: 450
## chapter: ṚV, 1, 34
## chapter_id: 10017

# text_line: triś cin no adyā bhavataṃ navedasā vibhur vāṃ yāma uta rātir aśvinā
# text_line_id: 572181
# text_line_counter: 1
# text_line_subcounter: 1
1	triś	tris	ADV	CX		_	_	_	_	84415	tris	98371
2	cin	cit	PART	CEM		_	_	_	_	217142	cit	_
3	no	mad	PRON	PPR	Case=Dat|Gender=|Number=Plur	_	_	_	_	37879	naḥ	132720
4	adyā	adya	ADV	CX		_	_	_	_	7682	adya	_
5	bhavataṃ	bhū	VERB	V	Tense=Pres|Mood=Imp|Person=2|Number=Dual	_	_	_	_	157250	bhavatam	85114
6	navedasā	navedas	ADJ	JJ	Case=Nom|Gender=Masc|Number=Dual	_	_	_	_	216443	navedasā	67730
7	vibhur	vibhu	ADJ	JJ	Case=Nom|Gender=Masc|Number=Sing	_	_	_	_	123084	vibhuḥ	66665
8	vāṃ	tvad	PRON	PPR	Case=Gen|Gender=|Number=Dual	_	_	_	_	37880	vām	_
9	yāma	yāma	NOUN	NC	Case=Nom|Gender=Masc|Number=Sing	_	_	_	_	74330	yāmaḥ	1730
10	uta	uta	CCONJ	CCD		_	_	_	_	55443	uta	104004
11	rātir	rāti	NOUN	NC	Case=Nom|Gender=Fem|Number=Sing	_	_	_	_	69929	rātiḥ	57706
12	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959

# text_line: yuvor hi yantraṃ himyeva vāsaso 'bhyāyaṃsenyā bhavatam manīṣibhiḥ
# text_line_id: 572182
# text_line_counter: 1
# text_line_subcounter: 2
1	yuvor	tvad	PRON	PPR	Case=Gen|Gender=|Number=Dual	_	_	_	_	37880	yuvoḥ	_
2	hi	hi	PART	CEM		_	_	_	_	109879	hi	_
3	yantraṃ	yantra	NOUN	NC	Case=Nom|Gender=Neut|Number=Sing	_	_	_	_	73751	yantram	_
4-5	himyeva	_	_	_	_	_	_	_	_
4	_	himyā	NOUN	NC	Case=Ins|Gender=Fem|Number=Sing	_	_	_	_	221315	himyā	_
5	_	iva	PART	CCM		_	_	_	_	63807	iva	_
6	vāsaso	vāsas	NOUN	NC	Case=Gen|Gender=Neut|Number=Sing	_	_	_	_	46937	vāsasaḥ	17103
7	'bhyāyaṃsenyā	abhyāyam	VERB	KDG	Case=Nom|Gender=Masc|Number=Dual|VerbForm=Gdv	_	_	_	_	159312	abhyāyaṃsenyā	_
8	bhavatam	bhū	VERB	V	Tense=Pres|Mood=Imp|Person=2|Number=Dual	_	_	_	_	157250	bhavatam	85114
9	manīṣibhiḥ	manīṣin	ADJ	JJ	Case=Ins|Gender=Masc|Number=Plur	_	_	_	_	36147	manīṣibhiḥ	81187

# text_line: trayaḥ pavayo madhuvāhane rathe somasya venām anu viśva id viduḥ
# text_line_id: 572183
# text_line_counter: 2
# text_line_subcounter: 1
1	trayaḥ	tri	NUM	NUM	Case=Nom|Gender=Masc|Number=Plur	_	_	_	_	166282	trayaḥ	59913
2	pavayo	pavi	NOUN	NC	Case=Nom|Gender=Masc|Number=Plur	_	_	_	_	92668	pavayaḥ	20420
3-4	madhuvāhane	_	_	_	_	_	_	_	_
3	_	madhu	NOUN	NC	Case=Cpd	_	_	_	_	35443	madhu	37235
4	_	vāhana	ADJ	JJ	Case=Loc|Gender=Masc|Number=Sing	_	_	_	_	47137	vāhane	104014
5	rathe	ratha	NOUN	NC	Case=Loc|Gender=Masc|Number=Sing	_	_	_	_	66339	rathe	15050
6	somasya	soma	NOUN	NC	Case=Gen|Gender=Masc|Number=Sing	_	_	_	_	100106	somasya	42995
7	venām	venā	NOUN	NC	Case=Acc|Gender=Fem|Number=Sing	_	_	_	_	143121	venām	41981
8	anu	anu	ADV	CADP		_	_	_	_	166836	anu	_
9	viśva	viśva	ADJ	JQ	Case=Nom|Gender=Masc|Number=Plur	_	_	_	_	139262	viśve	79411
10	id	id	PART	CEM		_	_	_	_	217401	id	96832
11	viduḥ	vid	VERB	V	Tense=Perf|Mood=Ind|Person=3|Number=Plur	_	_	_	_	158058	viduḥ	87036

# text_line: traya skambhāsa skabhitāsa ārabhe trir naktaṃ yāthas trir v aśvinā divā
# text_line_id: 572184
# text_line_counter: 2
# text_line_subcounter: 2
1	traya	tri	NUM	NUM	Case=Nom|Gender=Masc|Number=Plur	_	_	_	_	166282	traya	59913
2	skambhāsa	skambha	NOUN	NC	Case=Nom|Gender=Masc|Number=Plur	_	_	_	_	102141	skambhāsa	20017
3	skabhitāsa	skambh	VERB	PPP	Case=Nom|Gender=Masc|Number=Plur|VerbForm=Part	_	_	_	_	159176	skabhitāsaḥ	86612,87206
4	ārabhe	ārabh	VERB	CGDI	VerbForm=Inf	_	_	_	_	159885	ārabhe	_
5	trir	tris	ADV	CX		_	_	_	_	84415	tris	98371
6	naktaṃ	nakta	NOUN	NC	Case=Acc|Gender=Neut|Number=Sing	_	_	_	_	43506	naktam	65960
7	yāthas	yā	VERB	V	Tense=Pres|Mood=Ind|Person=2|Number=Dual	_	_	_	_	157263	yāthaḥ	92549
8	trir	tris	ADV	CX		_	_	_	_	84415	tris	98371
9	v	u	PART	CEM		_	_	_	_	213150	u	96882
10	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
11	divā	div	NOUN	NC	Case=Ins|Gender=Masc|Number=Sing	_	_	_	_	168377	divā	65948

# text_line: samāne ahan trir avadyagohanā trir adya yajñam madhunā mimikṣatam
# text_line_id: 572185
# text_line_counter: 3
# text_line_subcounter: 1
1	samāne	samāna	ADJ	JJ	Case=Loc|Gender=Neut|Number=Sing	_	_	_	_	29763	samāne	78359
2	ahan	ahar	NOUN	NC	Case=Loc|Gender=Neut|Number=Sing	_	_	_	_	168349	ahan	65905
3	trir	tris	ADV	CX		_	_	_	_	84415	tris	98371
4-5	avadyagohanā	_	_	_	_	_	_	_	_
4	_	avadya	ADJ	JJ	Case=Cpd	_	_	_	_	54188	avadya	74045
5	_	gohana	ADJ	JJ	Case=Voc|Gender=Masc|Number=Dual	_	_	_	_	219328	gohanā	78500
6	trir	tris	ADV	CX		_	_	_	_	84415	tris	98371
7	adya	adya	ADV	CX		_	_	_	_	7682	adya	98021
8	yajñam	yajña	NOUN	NC	Case=Acc|Gender=Masc|Number=Sing	_	_	_	_	72936	yajñam	100657,4750
9	madhunā	madhu	NOUN	NC	Case=Ins|Gender=Neut|Number=Sing	_	_	_	_	35443	madhunā	37235
10	mimikṣatam	mikṣ	VERB	V	Tense=Perf|Mood=Imp|Person=2|Number=Dual	_	_	_	_	218997	mimikṣatam	94156

# text_line: trir vājavatīr iṣo aśvinā yuvaṃ doṣā asmabhyam uṣasaś ca pinvatam
# text_line_id: 572186
# text_line_counter: 3
# text_line_subcounter: 2
1	trir	tris	ADV	CX		_	_	_	_	84415	tris	98371
2	vājavatīr	vājavat	ADJ	JJ	Case=Acc|Gender=Fem|Number=Plur	_	_	_	_	76357	vājavatīḥ	_
3	iṣo	iṣ	NOUN	NC	Case=Acc|Gender=Fem|Number=Plur	_	_	_	_	171336	iṣaḥ	35426
4	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
5	yuvaṃ	tvad	PRON	PPR	Case=Nom|Gender=|Number=Dual	_	_	_	_	37880	yuvam	_
6	doṣā	doṣā	ADV	CX		_	_	_	_	213250	doṣā	131024
7	asmabhyam	mad	PRON	PPR	Case=Dat|Gender=|Number=Plur	_	_	_	_	37879	asmabhyam	132720
8	uṣasaś	uṣas	NOUN	NC	Case=Gen|Gender=Fem|Number=Sing	_	_	_	_	169428	uṣasaḥ	42998
9	ca	ca	CCONJ	CCD		_	_	_	_	157144	ca	104004
10	pinvatam	pinv	VERB	V	Tense=Pres|Mood=Imp|Person=2|Number=Dual	_	_	_	_	160765	pinvatam	85585

# text_line: trir vartir yātaṃ trir anuvrate jane triḥ suprāvye tredheva śikṣatam
# text_line_id: 572187
# text_line_counter: 4
# text_line_subcounter: 1
1	trir	tris	ADV	CX		_	_	_	_	84415	tris	98371
2	vartir	vartis	NOUN	NC	Case=Acc|Gender=Neut|Number=Sing	_	_	_	_	74633	vartiḥ	1800
3	yātaṃ	yā	VERB	V	Tense=Pres|Mood=Imp|Person=2|Number=Dual	_	_	_	_	157263	yātam	92549
4	trir	tris	ADV	CX		_	_	_	_	84415	tris	98371
5	anuvrate	anuvrata	ADJ	JJ	Case=Loc|Gender=Masc|Number=Sing	_	_	_	_	11352	anuvrate	69496,69850
6	jane	jana	NOUN	NC	Case=Loc|Gender=Masc|Number=Sing	_	_	_	_	87452	jane	37746
7	triḥ	tris	ADV	CX		_	_	_	_	84415	tris	98371
8	suprāvye	suprāvya	ADJ	JJ	Case=Loc|Gender=Masc|Number=Sing	_	_	_	_	108119	suprāvye	_
9-10	tredheva	_	_	_	_	_	_	_	_
9	_	tredhā	ADV	CX		_	_	_	_	84436	tredhā	99881
10	_	iva	PART	CCM		_	_	_	_	63807	iva	132728
11	śikṣatam	śikṣ	VERB	V	Tense=Pres|Mood=Imp|Person=2|Number=Dual	_	_	_	_	169617	śikṣatam	_

# text_line: trir nāndyaṃ vahatam aśvinā yuvaṃ triḥ pṛkṣo asme akṣareva pinvatam
# text_line_id: 572188
# text_line_counter: 4
# text_line_subcounter: 2
1	trir	tris	ADV	CX		_	_	_	_	84415	tris	98371
2	nāndyaṃ	nāndī	NOUN	NC	Case=Acc|Gender=Fem|Number=Sing	_	_	_	_	33460	nāndyam	35019,35205
3	vahatam	vah	VERB	V	Tense=Pres|Mood=Imp|Person=2|Number=Dual	_	_	_	_	157404	vahatam	93653
4	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
5	yuvaṃ	tvad	PRON	PPR	Case=Nom|Gender=|Number=Dual	_	_	_	_	37880	yuvam	132719
6	triḥ	tris	ADV	CX		_	_	_	_	84415	tris	98371
7	pṛkṣo	pṛkṣ	NOUN	NC	Case=Acc|Gender=Fem|Number=Plur	_	_	_	_	145341	pṛkṣaḥ	580,35426
8	asme	mad	PRON	PPR	Case=Loc|Gender=|Number=Plur	_	_	_	_	37879	asme	132720
9-10	akṣareva	_	_	_	_	_	_	_	_
9	_	akṣara	ADJ	JJ	Case=Nom|Gender=Fem|Number=Sing	_	_	_	_	5482	akṣarā	_
10	_	iva	PART	CCM		_	_	_	_	63807	iva	_
11	pinvatam	pinv	VERB	V	Tense=Pres|Mood=Imp|Person=2|Number=Dual	_	_	_	_	160765	pinvatam	85585

# text_line: trir no rayiṃ vahatam aśvinā yuvaṃ trir devatātā trir utāvataṃ dhiyaḥ
# text_line_id: 572189
# text_line_counter: 5
# text_line_subcounter: 1
1	trir	tris	ADV	CX		_	_	_	_	84415	tris	98371
2	no	mad	PRON	PPR	Case=Dat|Gender=|Number=Plur	_	_	_	_	37879	naḥ	132720
3	rayiṃ	rayi	NOUN	NC	Case=Acc|Gender=Masc|Number=Sing	_	_	_	_	66831	rayim	58146
4	vahatam	vah	VERB	V	Tense=Pres|Mood=Imp|Person=2|Number=Dual	_	_	_	_	157404	vahatam	93653
5	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
6	yuvaṃ	tvad	PRON	PPR	Case=Nom|Gender=|Number=Dual	_	_	_	_	37880	yuvam	132719
7	trir	tris	ADV	CX		_	_	_	_	84415	tris	98371
8	devatātā	devatāti	NOUN	NC	Case=Loc|Gender=Fem|Number=Sing	_	_	_	_	86657	devatātā	_
9	trir	tris	ADV	CX		_	_	_	_	84415	tris	98371
10-11	utāvataṃ	_	_	_	_	_	_	_	_
10	_	uta	CCONJ	CCD		_	_	_	_	55443	uta	104004
11	_	av	VERB	V	Tense=Pres|Mood=Imp|Person=2|Number=Dual	_	_	_	_	158270	avatam	95678,95642
12	dhiyaḥ	dhī	NOUN	NC	Case=Acc|Gender=Fem|Number=Plur	_	_	_	_	42661	dhiyaḥ	28089

# text_line: triḥ saubhagatvaṃ trir uta śravāṃsi nas triṣṭhaṃ vāṃ sūre duhitā ruhad ratham
# text_line_id: 572190
# text_line_counter: 5
# text_line_subcounter: 2
1	triḥ	tris	ADV	CX		_	_	_	_	84415	tris	98371
2-3	saubhagatvaṃ	_	_	_	_	_	_	_	_
2	_	saubhaga	NOUN	NC	Case=Cpd	_	_	_	_	101661	saubhaga	62816
3	_	tva	NOUN	NC	Case=Acc|Gender=Neut|Number=Sing	_	_	_	_	163754	tvam	592
4	trir	tris	ADV	CX		_	_	_	_	84415	tris	98371
5	uta	uta	CCONJ	CCD		_	_	_	_	55443	uta	104004
6	śravāṃsi	śravas	NOUN	NC	Case=Acc|Gender=Neut|Number=Plur	_	_	_	_	40324	śravāṃsi	62766
7	nas	mad	PRON	PPR	Case=Dat|Gender=|Number=Plur	_	_	_	_	37879	naḥ	132720
8	triṣṭhaṃ	triṣṭha	ADJ	JJ	Case=Acc|Gender=Masc|Number=Sing	_	_	_	_	84311	triṣṭham	_
9	vāṃ	tvad	PRON	PPR	Case=Gen|Gender=|Number=Dual	_	_	_	_	37880	vām	_
10	sūre	svar	NOUN	NC	Case=Gen|Gender=Neut|Number=Sing	_	_	_	_	119779	sūraḥ	_
11	duhitā	duhitṛ	NOUN	NC	Case=Nom|Gender=Fem|Number=Sing	_	_	_	_	86111	duhitā	45191
12	ruhad	ruh	VERB	V	Tense=Aor|Mood=Jus|Person=3|Number=Sing	_	_	_	_	157299	ruhat	93368
13	ratham	ratha	NOUN	NC	Case=Acc|Gender=Masc|Number=Sing	_	_	_	_	66339	ratham	15050

# text_line: trir no aśvinā divyāni bheṣajā triḥ pārthivāni trir u dattam adbhyaḥ
# text_line_id: 572191
# text_line_counter: 6
# text_line_subcounter: 1
1	trir	tris	ADV	CX		_	_	_	_	84415	tris	98371
2	no	mad	PRON	PPR	Case=Dat|Gender=|Number=Plur	_	_	_	_	37879	naḥ	_
3	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
4	divyāni	divya	ADJ	JJ	Case=Acc|Gender=Neut|Number=Plur	_	_	_	_	147116	divyāni	73240
5	bheṣajā	bheṣaja	NOUN	NC	Case=Acc|Gender=Neut|Number=Plur	_	_	_	_	25937	bheṣajā	16266,18717
6	triḥ	tris	ADV	CX		_	_	_	_	84415	tris	98371
7	pārthivāni	pārthiva	ADJ	JJ	Case=Acc|Gender=Neut|Number=Plur	_	_	_	_	94242	pārthivāni	73244,81237
8	trir	tris	ADV	CX		_	_	_	_	84415	tris	98371
9	u	u	PART	CEM		_	_	_	_	213150	u	96882
10	dattam	dā	VERB	V	Tense=Pres|Mood=Imp|Person=2|Number=Dual	_	_	_	_	157372	dattam	94192
11	adbhyaḥ	ap	NOUN	NC	Case=Abl|Gender=Fem|Number=Plur	_	_	_	_	167009	adbhyaḥ	64492,41727

# text_line: omānaṃ śaṃ yor mamakāya sūnave tridhātu śarma vahataṃ śubhas patī
# text_line_id: 572192
# text_line_counter: 6
# text_line_subcounter: 2
1	omānaṃ	oman	NOUN	NC	Case=Acc|Gender=Masc|Number=Sing	_	_	_	_	40116	omānam	5528,5536
2	śaṃ	śam	NOUN	NC	Case=Acc|Gender=Neut|Number=Sing	_	_	_	_	220942	śam	_
3	yor	yos	NOUN	NC	Case=Acc|Gender=Neut|Number=Sing	_	_	_	_	218773	yos	_
4	mamakāya	mamaka	ADJ	JJ	Case=Dat|Gender=Masc|Number=Sing	_	_	_	_	36800	mamakāya	_
5	sūnave	sūnu	NOUN	NC	Case=Dat|Gender=Masc|Number=Sing	_	_	_	_	98904	sūnave	48023
6-7	tridhātu	_	_	_	_	_	_	_	_
6	_	tri	NUM	NUM	Case=Cpd	_	_	_	_	166282	tri	_
7	_	dhātu	NOUN	NC	Case=Acc|Gender=Neut|Number=Plur	_	_	_	_	92416	dhātu	_
8	śarma	śarman	NOUN	NC	Case=Acc|Gender=Neut|Number=Sing	_	_	_	_	131026	śarma	3877
9	vahataṃ	vah	VERB	V	Tense=Pres|Mood=Imp|Person=2|Number=Dual	_	_	_	_	157404	vahatam	93653
10	śubhas	śubh	NOUN	NC	Case=Gen|Gender=Fem|Number=Sing	_	_	_	_	125909	śubhas	_
11	patī	pati	NOUN	NC	Case=Voc|Gender=Masc|Number=Dual	_	_	_	_	163749	patī	47023

# text_line: trir no aśvinā yajatā dive dive pari tridhātu pṛthivīm aśāyatam
# text_line_id: 572193
# text_line_counter: 7
# text_line_subcounter: 1
1	trir	tris	ADV	CX		_	_	_	_	84415	tris	98371
2	no	mad	PRON	PPR	Case=Dat|Gender=|Number=Plur	_	_	_	_	37879	naḥ	_
3	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
4	yajatā	yajata	ADJ	JJ	Case=Voc|Gender=Masc|Number=Dual	_	_	_	_	72860	yajatā	78282,73517
5	dive	diva	NOUN	NC	Case=Loc|Gender=Neut|Number=Sing	_	_	_	_	146881	dive	65905
6	dive	diva	NOUN	NC	Case=Loc|Gender=Neut|Number=Sing	_	_	_	_	146881	dive	65905
7	pari	pari	ADV	CADP		_	_	_	_	170864	pari	_
8-9	tridhātu	_	_	_	_	_	_	_	_
8	_	tri	NUM	NUM	Case=Cpd	_	_	_	_	166282	tri	59913
9	_	dhātu	NOUN	NC	Case=Acc|Gender=Neut|Number=Sing	_	_	_	_	92416	dhātu	28327
10	pṛthivīm	pṛthivī	NOUN	NC	Case=Acc|Gender=Fem|Number=Sing	_	_	_	_	150027	pṛthivīm	39810
11	aśāyatam	śī	VERB	V	Tense=Impf|Mood=Ind|Person=3|Number=Dual	_	_	_	_	157336	aśāyatam	_

# text_line: tisro nāsatyā rathyā parāvata ātmeva vātaḥ svasarāṇi gacchatam
# text_line_id: 572194
# text_line_counter: 7
# text_line_subcounter: 2
1	tisro	tri	NUM	NUM	Case=Acc|Gender=Fem|Number=Plur	_	_	_	_	166282	tisraḥ	59913
2	nāsatyā	nāsatya	NOUN	NC	Case=Voc|Gender=Masc|Number=Dual	_	_	_	_	169393	nāsatyā	42959
3	rathyā	rathya	ADJ	JJ	Case=Nom|Gender=Masc|Number=Dual	_	_	_	_	66536	rathyā	_
4	parāvata	parāvat	NOUN	NC	Case=Acc|Gender=Fem|Number=Plur	_	_	_	_	170017	parāvataḥ	39785
5-6	ātmeva	_	_	_	_	_	_	_	_
5	_	ātman	NOUN	NC	Case=Nom|Gender=Masc|Number=Sing	_	_	_	_	57749	ātmā	27561
6	_	iva	PART	CCM		_	_	_	_	63807	iva	132728
7	vātaḥ	vāta	NOUN	NC	Case=Nom|Gender=Masc|Number=Sing	_	_	_	_	75767	vātaḥ	_
8	svasarāṇi	svasara	NOUN	NC	Case=Acc|Gender=Neut|Number=Plur	_	_	_	_	120031	svasarāṇi	40031
9	gacchatam	gam	VERB	V	Tense=Pres|Mood=Imp|Person=2|Number=Dual	_	_	_	_	156214	gacchatam	92549

# text_line: trir aśvinā sindhubhiḥ saptamātṛbhis traya āhāvās tredhā haviṣ kṛtam
# text_line_id: 572195
# text_line_counter: 8
# text_line_subcounter: 1
1	trir	tris	ADV	CX		_	_	_	_	84415	tris	98371
2	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
3	sindhubhiḥ	sindhu	NOUN	NC	Case=Ins|Gender=Masc|Number=Plur	_	_	_	_	106321	sindhubhiḥ	42465
4-5	saptamātṛbhis	_	_	_	_	_	_	_	_
4	_	saptan	NUM	NUM	Case=Cpd	_	_	_	_	166083	sapta	59917
5	_	mātṛ	NOUN	NC	Case=Ins|Gender=Masc|Number=Plur	_	_	_	_	78551	mātṛbhiḥ	46794
6	traya	tri	NUM	NUM	Case=Nom|Gender=Masc|Number=Plur	_	_	_	_	166282	trayaḥ	59913
7	āhāvās	āhāva	NOUN	NC	Case=Nom|Gender=Masc|Number=Plur	_	_	_	_	63115	āhāvāḥ	14526
8	tredhā	tredhā	ADV	CX		_	_	_	_	84436	tredhā	99881
9	haviṣ	havis	NOUN	NC	Case=Nom|Gender=Neut|Number=Sing	_	_	_	_	109386	haviṣ	100866,136121
10	kṛtam	kṛ	VERB	PPP	Case=Nom|Gender=Neut|Number=Sing|VerbForm=Part	_	_	_	_	156168	kṛtam	85392

# text_line: tisraḥ pṛthivīr upari pravā divo nākaṃ rakṣethe dyubhir aktubhir hitam
# text_line_id: 572196
# text_line_counter: 8
# text_line_subcounter: 2
1	tisraḥ	tri	NUM	NUM	Case=Acc|Gender=Fem|Number=Plur	_	_	_	_	166282	tisraḥ	59913
2	pṛthivīr	pṛthivī	NOUN	NC	Case=Acc|Gender=Fem|Number=Plur	_	_	_	_	150027	pṛthivīḥ	39810
3	upari	upari	ADV	CX		_	_	_	_	45415	upari	97077
4	pravā	prava	ADJ	JJ	Case=Nom|Gender=Masc|Number=Dual	_	_	_	_	154653	pravā	75489
5	divo	div	NOUN	NC	Case=Gen|Gender=Masc|Number=Sing	_	_	_	_	168377	divaḥ	42214
6	nākaṃ	nāka	NOUN	NC	Case=Acc|Gender=Masc|Number=Sing	_	_	_	_	32980	nākam	_
7	rakṣethe	rakṣ	VERB	V	Tense=Pres|Mood=Ind|Person=2|Number=Dual	_	_	_	_	157991	rakṣethe	89288
8	dyubhir	div	NOUN	NC	Case=Ins|Gender=Masc|Number=Plur	_	_	_	_	168377	dyubhiḥ	42214
9	aktubhir	aktu	NOUN	NC	Case=Ins|Gender=Masc|Number=Plur	_	_	_	_	5350	aktubhiḥ	65960
10	hitam	dhā	VERB	PPP	Case=Acc|Gender=Masc|Number=Sing|VerbForm=Part	_	_	_	_	157327	hitam	91067

# text_line: kva trī cakrā trivṛto rathasya kva trayo vandhuro ye sanīḍāḥ
# text_line_id: 572197
# text_line_counter: 9
# text_line_subcounter: 1
1	kva	kva	ADV	CX		_	_	_	_	134289	kva	100034
2	trī	tri	NUM	NUM	Case=Nom|Gender=Neut|Number=Plur	_	_	_	_	166282	trī	59913
3	cakrā	cakra	NOUN	NC	Case=Nom|Gender=Neut|Number=Plur	_	_	_	_	161732	cakrā	22864
4	trivṛto	trivṛt	ADJ	JJ	Case=Gen|Gender=Masc|Number=Sing	_	_	_	_	84217	trivṛtaḥ	79137
5	rathasya	ratha	NOUN	NC	Case=Gen|Gender=Masc|Number=Sing	_	_	_	_	66339	rathasya	15050
6	kva	kva	ADV	CX		_	_	_	_	134289	kva	100034
7	trayo	tri	NUM	NUM	Case=Nom|Gender=Masc|Number=Plur	_	_	_	_	166282	trayaḥ	59913
8	vandhuro	vandhur	NOUN	NC	Case=Nom|Gender=Masc|Number=Plur	_	_	_	_	68827	vandhuraḥ	40155,20774
9	ye	yad	PRON	PRL	Case=Nom|Gender=Masc|Number=Plur	_	_	_	_	37877	ye	132725
10	sanīḍāḥ	sanīḍa	ADJ	JJ	Case=Nom|Gender=Masc|Number=Plur	_	_	_	_	17459	sanīḍāḥ	_

# text_line: kadā yogo vājino rāsabhasya yena yajñaṃ nāsatyopayāthaḥ
# text_line_id: 572198
# text_line_counter: 9
# text_line_subcounter: 2
1	kadā	kadā	ADV	CX		_	_	_	_	170578	kadā	136213
2	yogo	yoga	NOUN	NC	Case=Nom|Gender=Masc|Number=Sing	_	_	_	_	65008	yogaḥ	23068
3	vājino	vājin	ADJ	JJ	Case=Gen|Gender=Masc|Number=Sing	_	_	_	_	76426	vājinaḥ	79795,70503
4	rāsabhasya	rāsabha	NOUN	NC	Case=Gen|Gender=Masc|Number=Sing	_	_	_	_	71188	rāsabhasya	11697
5	yena	yad	PRON	PRL	Case=Ins|Gender=Masc|Number=Sing	_	_	_	_	37877	yena	132725
6	yajñaṃ	yajña	NOUN	NC	Case=Acc|Gender=Masc|Number=Sing	_	_	_	_	72936	yajñam	100657,4750
7-8	nāsatyopayāthaḥ	_	_	_	_	_	_	_	_
7	_	nāsatya	NOUN	NC	Case=Voc|Gender=Masc|Number=Dual	_	_	_	_	169393	nāsatyā	42959
8	_	upayā	VERB	V	Tense=Pres|Mood=Ind|Person=2|Number=Dual	_	_	_	_	160516	upayāthaḥ	92597

# text_line: ā nāsatyā gacchataṃ hūyate havir madhvaḥ pibatam madhupebhir āsabhiḥ
# text_line_id: 572199
# text_line_counter: 10
# text_line_subcounter: 1
1	ā	ā	ADV	CADP		_	_	_	_	213041	ā	_
2	nāsatyā	nāsatya	NOUN	NC	Case=Voc|Gender=Masc|Number=Dual	_	_	_	_	169393	nāsatyā	42959
3	gacchataṃ	gam	VERB	V	Tense=Pres|Mood=Imp|Person=2|Number=Dual	_	_	_	_	156214	gacchatam	_
4	hūyate	hu	VERB	V	Tense=Pres|Mood=Ind|Voice=Pass|Person=3|Number=Sing	_	_	_	_	157629	hūyate	94716,93613
5	havir	havis	NOUN	NC	Case=Nom|Gender=Neut|Number=Sing	_	_	_	_	109386	haviḥ	136121
6	madhvaḥ	madhu	NOUN	NC	Case=Gen|Gender=Neut|Number=Sing	_	_	_	_	35443	madhvaḥ	37235
7	pibatam	pā	VERB	V	Tense=Pres|Mood=Imp|Person=2|Number=Dual	_	_	_	_	157391	pibatam	89497
8	madhupebhir	madhupa	ADJ	JJ	Case=Ins|Gender=Neut|Number=Plur	_	_	_	_	35524	madhupebhiḥ	_
9	āsabhiḥ	āsan	NOUN	NC	Case=Ins|Gender=Neut|Number=Plur	_	_	_	_	62882	āsabhiḥ	26040

# text_line: yuvor hi pūrvaṃ savitoṣaso ratham ṛtāya citraṃ ghṛtavantam iṣyati
# text_line_id: 572200
# text_line_counter: 10
# text_line_subcounter: 2
1	yuvor	tvad	PRON	PPR	Case=Gen|Gender=|Number=Dual	_	_	_	_	37880	yuvoḥ	_
2	hi	hi	PART	CEM		_	_	_	_	109879	hi	_
3	pūrvaṃ	pūrvam	ADV	CX		_	_	_	_	145628	pūrvam	96964
4-5	savitoṣaso	_	_	_	_	_	_	_	_
4	_	savitṛ	NOUN	NC	Case=Nom|Gender=Masc|Number=Sing	_	_	_	_	105325	savitā	42990
5	_	uṣas	NOUN	NC	Case=Abl|Gender=Fem|Number=Sing	_	_	_	_	169428	uṣasaḥ	42998,65972
6	ratham	ratha	NOUN	NC	Case=Acc|Gender=Masc|Number=Sing	_	_	_	_	66339	ratham	15050
7	ṛtāya	ṛta	NOUN	NC	Case=Dat|Gender=Neut|Number=Sing	_	_	_	_	38665	ṛtāya	_
8	citraṃ	citra	ADJ	JJ	Case=Acc|Gender=Masc|Number=Sing	_	_	_	_	51427	citram	_
9	ghṛtavantam	ghṛtavat	ADJ	JJ	Case=Acc|Gender=Masc|Number=Sing	_	_	_	_	161181	ghṛtavantam	_
10	iṣyati	iṣ	VERB	V	Tense=Pres|Mood=Ind|Person=3|Number=Sing	_	_	_	_	156132	iṣyati	_

# text_line: ā nāsatyā tribhir ekādaśair iha devebhir yātam madhupeyam aśvinā
# text_line_id: 572201
# text_line_counter: 11
# text_line_subcounter: 1
1	ā	ā	ADV	CADP		_	_	_	_	213041	ā	_
2	nāsatyā	nāsatya	NOUN	NC	Case=Voc|Gender=Masc|Number=Dual	_	_	_	_	169393	nāsatyā	42959
3	tribhir	tri	NUM	NUM	Case=Ins|Gender=Masc|Number=Plur	_	_	_	_	166282	tribhiḥ	59913
4	ekādaśair	ekādaśa	ADJ	JJ	Case=Ins|Gender=Masc|Number=Plur	_	_	_	_	39500	ekādaśaiḥ	131033
5	iha	iha	ADV	CAD		_	_	_	_	63959	iha	97274
6	devebhir	deva	NOUN	NC	Case=Ins|Gender=Masc|Number=Plur	_	_	_	_	86559	devebhiḥ	102189
7	yātam	yā	VERB	V	Tense=Pres|Mood=Imp|Person=2|Number=Dual	_	_	_	_	157263	yātam	_
8-9	madhupeyam	_	_	_	_	_	_	_	_
8	_	madhu	NOUN	NC	Case=Cpd	_	_	_	_	35443	madhu	37235
9	_	peya	NOUN	NC	Case=Acc|Gender=Neut|Number=Sing	_	_	_	_	150911	peyam	37393
10	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959

# text_line: prāyus tāriṣṭaṃ nī rapāṃsi mṛkṣataṃ sedhataṃ dveṣo bhavataṃ sacābhuvā
# text_line_id: 572202
# text_line_counter: 11
# text_line_subcounter: 2
1-2	prāyus	_	_	_	_	_	_	_	_
1	_	pra	ADV	CADP		_	_	_	_	216277	pra	_
2	_	āyus	NOUN	NC	Case=Acc|Gender=Neut|Number=Sing	_	_	_	_	59234	āyuḥ	65837,24438
3	tāriṣṭaṃ	tṛ	VERB	V	Tense=Aor|Mood=Jus|Person=2|Number=Dual	_	_	_	_	157237	tāriṣṭam	_
4	nī	niḥ	ADV	CADP		_	_	_	_	169772	niḥ	_
5	rapāṃsi	rapas	NOUN	NC	Case=Acc|Gender=Neut|Number=Plur	_	_	_	_	66602	rapāṃsi	62123
6	mṛkṣataṃ	mṛś	VERB	V	Tense=Aor|Mood=Jus|Person=2|Number=Dual	_	_	_	_	157827	mṛkṣatam	_
7	sedhataṃ	sidh	VERB	V	Tense=Pres|Mood=Imp|Person=2|Number=Dual	_	_	_	_	158145	sedhatam	93297,91115
8	dveṣo	dveṣas	NOUN	NC	Case=Acc|Gender=Neut|Number=Sing	_	_	_	_	91405	dveṣaḥ	23261
9	bhavataṃ	bhū	VERB	V	Tense=Pres|Mood=Imp|Person=2|Number=Dual	_	_	_	_	157250	bhavatam	85114
10	sacābhuvā	sacābhū	NOUN	NC	Case=Nom|Gender=Masc|Number=Dual	_	_	_	_	218884	sacābhuvā	44214

# text_line: ā no aśvinā trivṛtā rathenārvāñcaṃ rayiṃ vahataṃ suvīram
# text_line_id: 572203
# text_line_counter: 12
# text_line_subcounter: 1
1	ā	ā	ADV	CADP		_	_	_	_	213041	ā	_
2	no	mad	PRON	PPR	Case=Acc|Gender=|Number=Plur	_	_	_	_	37879	naḥ	_
3	aśvinā	aśvin	NOUN	NC	Case=Voc|Gender=Masc|Number=Dual	_	_	_	_	60409	aśvinā	42959
4	trivṛtā	trivṛt	ADJ	JJ	Case=Ins|Gender=Masc|Number=Sing	_	_	_	_	84217	trivṛtā	79137
5-6	rathenārvāñcaṃ	_	_	_	_	_	_	_	_
5	_	ratha	NOUN	NC	Case=Ins|Gender=Masc|Number=Sing	_	_	_	_	66339	rathena	15050
6	_	arvāñc	ADJ	JJ	Case=Acc|Gender=Masc|Number=Sing	_	_	_	_	166385	arvāñcam	75473,128733
7	rayiṃ	rayi	NOUN	NC	Case=Acc|Gender=Masc|Number=Sing	_	_	_	_	66831	rayim	58146
8	vahataṃ	vah	VERB	V	Tense=Pres|Mood=Imp|Person=2|Number=Dual	_	_	_	_	157404	vahatam	93653
9-10	suvīram	_	_	_	_	_	_	_	_
9	_	su	ADV	CAD		_	_	_	_	204329	su	76066
10	_	vīra	NOUN	NC	Case=Acc|Gender=Masc|Number=Sing	_	_	_	_	166143	vīram	46762,46588

# text_line: śṛṇvantā vām avase johavīmi vṛdhe ca no bhavataṃ vājasātau
# text_line_id: 572204
# text_line_counter: 12
# text_line_subcounter: 2
1	śṛṇvantā	śru	VERB	KDP	Case=Acc|Gender=Masc|Number=Dual|Tense=Pres|VerbForm=Part	_	_	_	_	157409	śṛṇvantā	94060
2	vām	tvad	PRON	PPR	Case=Acc|Gender=|Number=Dual	_	_	_	_	37880	vām	132719
3	avase	av	VERB	CGDI	VerbForm=Inf	_	_	_	_	158270	avase	95678,95642
4	johavīmi	johav	VERB	V	Tense=Pres|Mood=Ind|Person=1|Number=Sing	_	_	_	_	215989	johavīmi	87707
5	vṛdhe	vṛdh	VERB	CGDI	VerbForm=Inf	_	_	_	_	157334	vṛdhe	85144,85477
6	ca	ca	CCONJ	CCD		_	_	_	_	157144	ca	_
7	no	mad	PRON	PPR	Case=Dat|Gender=|Number=Plur	_	_	_	_	37879	naḥ	132720
8	bhavataṃ	bhū	VERB	V	Tense=Pres|Mood=Imp|Person=2|Number=Dual	_	_	_	_	157250	bhavatam	85114
9	vājasātau	vājasāti	NOUN	NC	Case=Loc|Gender=Fem|Number=Sing	_	_	_	_	76368	vājasātau	34936
